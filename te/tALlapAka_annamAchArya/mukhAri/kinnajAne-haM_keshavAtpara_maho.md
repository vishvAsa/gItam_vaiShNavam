+++
title = "किन्नजानेऽहं केशवात्पर महो"
composer = "ताळ्लपाक अन्नमाचार्य"
raaga = "मुखारि"
upstream_url = "https://www.andhrabharati.com/kIrtanalu/annamayya/kirtana.php?id=00595&dispScript=uc:de"
+++
<details><summary>अधिगीतम्</summary>

ताळ्लपाक अन्नमाचार्य  
मुखारि  
अध्यात्म सङ्कीर्तन  
रेकु- 114-5  
सम्पुटमु- 2-83  
संस्कृतकीर्तन
</details>

<details open><summary>मूलम्</summary>

किन्नजानेऽहं केशवात्पर महो    
सन्नुताकर ममाचरणाय तस्मै    
॥पल्लवि॥    
वेदान्तवेद्याय विश्वरूपाय नमो    
आदिमध्यान्तरहिताधिकाय    
भेदाय पुनरप्यभेदाय नमो नमो    
नादप्रियाय मम नाथाय तस्मै    
॥किन्न॥    
परमपुरुषाय भवबन्धहरणाय नमो    
निरुपमानन्दाय नित्याय    
दुरितदूराय कलिदोषविध्वस्ताय    
हरियच्युताय मम आत्माय तस्मै    
॥किन्न॥    
कालात्मकाय निजकरुणाकराय नमो    
श्रीललामाकुचाश्रितगुणाय    
हेलाङ्क श्रीवेङ्कटेशाय नमो नमो    
पालिताखिल ममाभरणाय तस्मै    
॥किन्न॥
</details>

+++
title = "अहो सुरतिविहारोऽयं"
composer = "ताळ्लपाक अन्नमाचार्य"
raaga = "शङ्कराभरणं"
upstream_url = "https://www.andhrabharati.com/kIrtanalu/annamayya/kirtana.php?id=02300&dispScript=uc:de"
+++
<details><summary>अधिगीतम्</summary>

ताळ्लपाक अन्नमाचार्य  
शङ्कराभरणं  
शृङ्गार सङ्कीर्तन  
रेकु- 13-5  
सम्पुटमु- 5-78  
संस्कृतकीर्तन
</details>

<details open><summary>मूलम्</summary>

अहो सुरतिविहारोऽयं    
सहज पराजयशङ्का नास्ति*    
॥पल्लवि॥    
यमुनाकूले समलतागृहे विमलसैकत विविधस्थले    
रमणीरमणौ रमतस्तनेयोः प्रमदस्य परात्परं नास्ति    
॥अहो॥    
रजनी कावा प्रातः किंवा त्यजनं भजनं तत्किंवा    
विजयः कोवापजयः कोवा भुजपरिरम्भ स्फुटं नास्ति    
॥अहो॥    
चीनांशुक रञ्जितमेखलावि ताने जघनन्तरति सति    
मानविकलने मानिनीमणे हीनाधिक परिहृति नास्ति    
॥अहो॥    
किंवा मिळनं किंवा मिळनं त्वं वां हंवा तन्नास्ति    
संवादो वा सरसः कोवा किंवा वाच्या क्रिया नास्ति    
॥अहो॥    
आदिदेव पीतांशुक बद्धा स्वेद सुरभि काश्मीरजलं    
सादुरुंह्यं लज्ञाविवशतया खेदेन वचः किञ्चिन्नास्ति    
॥अहो॥    
वरकुचाग्र संव्यानं करेण हरौ परं परिहरति सति    
सरसलोचनञ्चल विवशतया तरुण्यां चैतन्यं नास्ति    
॥अहो॥    
सुरतान्तश्रम सुखं किंवा वरलज्जा सावा कावा    
परमशतनु वैभवं किंवा निरतां तयो निकृतिं नास्ति    
॥अहो॥    
परमळ भरित प्रचुर सुशीतल वरमृदुवायौ वाति सति    
तिरुवेङ्कटगिरिदेव राधयो स्सरसरति सुखश्रान्तिर्नास्ति    
॥अहो॥
</details>

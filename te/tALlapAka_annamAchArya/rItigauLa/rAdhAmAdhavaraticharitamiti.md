+++
title = "राधामाधवरतिचरितमिति"
composer = "ताळ्लपाक अन्नमाचार्य"
raaga = "रीतिगौळ"
upstream_url = "https://www.andhrabharati.com/kIrtanalu/annamayya/kirtana.php?id=02388&dispScript=uc:de"
+++
<details><summary>अधिगीतम्</summary>

ताळ्लपाक अन्नमाचार्य  
रीतिगौळ  
शृङ्गार सङ्कीर्तन  
रेकु- 29-5  
सम्पुटमु- 5-166  
संस्कृतकीर्तन
</details>

<details open><summary>मूलम्</summary>

राधामाधवरतिचरितमिति    
बोधावहं श्रुतिभूषणं*    
॥पल्लवि॥    
गहने द्वावपि गत्वा गत्वा रहसि रतिं प्रेरयति सति    
विहरतस्तदा विलसन्तौ विहतगृहशौ विवशौ तौ    
॥राधा॥    
लज्जाशणळ विलासलीलया कज्जलनयन विकारेण    
हृज्जाव्यवहृत हृदया रति स्सज्जा सम्भ्रमचपला जाता    
॥राधा॥    
पुरतो यातं पुरुषं वकुळैः कुरण्टकैर्वा कुटजैर्वा    
परमं प्रहरति पश्चाल्लग्ना गिरं विनापि विकिरति मुदं    
॥राधा॥    
हरि सुरभूरुह मर्हतिवस्व चरणेन कटिं संवेष्ट्य    
परिरम्भण सम्पादितपुलकै- स्सुरुचिर्जाता सुमलतिकेव    
॥राधा॥    
विधुमुखदर्शन विगळितलज्जा त्वधरबिम्बफलमास्वाद्य    
मधुरोपायनमार्गेण कुचौ निधिवद त्वा नित्यसुखमिता    
॥राधा॥    
सुरुचिरकेतक समदळ नखरैर्वरचिबुकं सा परिवृत्य    
तरुणिमसिन्धौ तदीयदृग्जल- चरयुगळं संसक्तं चकार    
॥राधा॥    
वचन विलासैर्वशीकृत तं निचुलकुञ्ज मानितदेशे    
प्रचुरसैकते पल्लवशयने रचितरतिकळा रागेणास    
॥राधा॥    
अभिनवकल्याणाञ्चितरूपा वभिनिवेळ संयतचित्तौ    
बभूवतु स्तत्परौ वेङ्कट विभुणा सा तद्विधिना सतया    
॥राधा॥    
सच लज्जावीक्षणो भवति तं कचभरं गन्धं घ्रापयति    
नचलतिचेन्मानवती तथापि कुचसङ्गादनुकूलयति    
॥राधा॥    
अवनतशिरसाप्यति सुभगं विविधालपैर्विवशयति    
प्रविमल कररुहरचन विलासै- र्भुवनपति तं भूषयति    
॥राधा॥    
लतागृहमेळनं नवसै - कतवैभव सौख्यं दृष्ट्या    
तत स्ततश्चरसौ केली- व्रतचर्यां तां वाञ्छन्तौ    
॥राधा॥    
वनकुसुम विशदवरवासनया घनसाररजोगन्धैश्च    
जनयति पवने सपदि विकारं वनिता पुरुषौ जनिताशौ    
॥राधा॥    
एवं विचर हेला विमुख- श्र्शीवेङ्कटगिरि देवोयं    
पावनराधापरिरम्भसुख- श्री वैभवसुस्थिरो भवति    
॥राधा॥
</details>

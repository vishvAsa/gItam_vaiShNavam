+++
"title" = "त्वमेव शरणं त्वमेव शरणं"
"composer" = "ताळ्लपाक अन्नमाचार्य"
"raaga" = "श्रीरागं"
+++
<details><summary>अधिगीतम्</summary>

ताळ्लपाक अन्नमाचार्य  
श्रीरागं  
अध्यात्म सङ्कीर्तन  
रेकु - 63-2  
सम्पुटमु - 1-323  
संस्कृतकीर्तन
</details>

<details open><summary>मूलम्</summary>

त्वमेव शरणं त्वमेव शरणं    
कमलोदर श्रीजगन्नाथा    
॥त्वमेव॥    
वासुदेव कृष्ण वामन नरसिंह    
श्रीसतीश सरसिजनेत्रा    
भूसुरवल्लभ पुरुषोत्तम पीत-    
कौशेयवसन जगन्नाथा    
॥त्वमेव॥    
बलभद्रानुज परमपुरुष दुग्ध-    
जलधिविहार कुञ्जरवरद    
सुलभ सुभद्रासुमुख सुरेस्वर    
कलिदोषहरण जगन्नाथा    
॥त्वमेव॥    
वटपत्रशयन भुवनपालन जन्तु-    
घटकारकरण शृङ्गाराधिपा    
पटुतर नित्यवैभवराय तिरुवें-    
कटगिरिनिलय जगन्नाथा    
॥त्वमेव॥
</details>

+++
title = "नमो नारायणाय"
composer = "ताळ्लपाक अन्नमाचार्य"
raaga = "श्रीरागं"
+++
<details><summary>अधिगीतम्</summary>

ताळ्लपाक अन्नमाचार्य  
श्रीरागं  
अध्यात्म सङ्कीर्तन  
रेकु - 44-2  
सम्पुटमु - 1-269  
संस्कृतकीर्तन
</details>

<details open><summary>मूलम्</summary>

[1]    
नमो नारायणाय    
नारायणाय सगुणब्रह्मणे सर्व-    
पारायणाय शोभनमूर्तये नमो    
॥नमो॥    
नित्याय विबुधसंस्तुत्याय नित्याधि-    
पत्याय मुनिगण    
[2]    
प्रत्ययाय    
सत्याय प्रत्यक्षाय    
[3]    
सन्मानससां-    
गत्याय जगदवनकृत्याय ते नमो    
॥नमो॥    
अक्रमोद्धतबाहुविक्रमातिक्रान्त    
शुक्रशिष्योन्मूलनक्रमाय    
शक्रादिगीर्वाणवक्रभयभङ्गनि-    
र्वक्राय निहतारिचक्राय ते नमो    
॥नमो॥    
अक्षरायातिनिरपेक्षाय पुण्डरी-    
काक्षाय श्रीवत्सलक्षणाय    
अक्षीणविज्ञानदक्ष योगीन्द्रसं-    
रक्षानुकम्पाकटाक्षाय ते नमो    
॥नमो॥    
करिराजवरदाय कौस्तुभाभरणाय    
मुरवैरिणे जगन्मोहनाय    
तरुणेन्दुकोटीरतरुणी    
[4]    
मनस्त्सोत्र-    
परितोषचित्ताय परमाय ते नमो    
॥नमो॥    
पात्रदानोत्सवप्रथित वेङ्कटराय    
[5]    
धात्रीशकामितार्थप्रदाय    
गोत्रभिन्मणिरुचिरगात्राय रविचन्द्र-    
नेत्राय शेषाद्रिनिलयाय ते नमो    
॥नमो॥
</details>

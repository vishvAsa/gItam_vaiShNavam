+++
title = "दशविधाचरणं तन्नभवति"
composer = "ताळ्लपाक अन्नमाचार्य"
raaga = "केदारगौळ"
upstream_url = "https://www.andhrabharati.com/kIrtanalu/annamayya/kirtana.php?id=02596&dispScript=uc:de"
+++
<details><summary>अधिगीतम्</summary>

ताळ्लपाक अन्नमाचार्य  
केदारगौळ  
शृङ्गार सङ्कीर्तन  
रेकु- 94-1  
सम्पुटमु- 5-374  
संस्कृतकीर्तन
</details>

<details open><summary>मूलम्</summary>

दशविधाचरणं तन्नभवति    
दशविधावस्थार्थं ते तत्र    
॥पल्लवि॥    
स्थापयिष्यामि वेदानिति व्याजेन दीपितोयं मत्स्यदेह- पुरा    
व्यापारोय मेवं नच तरुण्या रूपजलधौ केळिरुचये तत्र    
॥दश॥    
धारयिष्यामि मन्दरमिति व्याजेन चारुकच्छप विधाच. पुरा    
नीरसेयं तव मनीषा प्रियवधू भारकुचमन्दरौ भर्तुं तत्र    
॥दश॥    
भुवमुद्धरिष्यामि पुनरिति व्याजेन धवळ किटि वैभवं धत्से पुरा    
व्यवहृतिरियं नच महामहीकुचतटे तव दन्तक्षतं दातुं तत्र    
॥दश॥    
दनुजं हरिष्यामि तमिति व्याजेन घन नारसिंहविक्रमणं पुरा    
दनुजर तव महत्त्वं तन्नच नखार्जनमिन्दिराया प्रसर्तुं तत्र    
॥दश॥    
अपरिहरिष्यामि बलिमहमिति व्याजेनकपटवामनरूपकलनं पुरा    
निपुण एवं नखलु नियतिस्सतीषु ते कपटाचणं घटयितुं तत्र    
॥दश॥    
संहरिष्यामि नृपजनमिति व्याजेन बह्वरुणतोयेप्राप्ति- पुरा    
सिंहविक्रमणते स्थितिरियं नच सती विह्वलत्वं तदा वेत्तुं तत्र    
॥दश॥    
रावणं जेष्यामि रण इति व्याजेन भूवरत्वे ते भोग- पुरा    
एवं नभवति महीसुता विरहंसावधानेन प्रहर्तुं तत्र    
॥दश॥    
कंसं हनिष्या मि खलमिति व्याजेन संसारोयमाचरित- पुरा    
हिंसादूर नच हितमिदं व्रजवधूसंसरणलीलां प्रसक्तुं तत्र    
॥दश॥    
पातयिष्ये प्रलम्बमिति व्याजेनजातरोषस्य ते जननं पुरा    
भूतरक्षक ते प्रभुत्वं तन्नखलु भूतले रेवतीं भोक्तुं तत्र    
॥दश॥    
बुद्धो भविष्यामि पुरहृतिव्याजेन बद्धरोष इति तेप्राप्ति- पुरा    
तद्धितं नहिखलु तदा वधूहस्त सिद्ध प्रसारेण सेवितुं तत्र    
॥दश॥    
मारयिष्यामि कलिमतमिति व्याजेन क्रूर कल्क्यवतारकोप- पुरा    
धीर वेङ्कटनगाधीश एवं नखलुभीरुमुर्वींसम्प्रीणयितुमत्र    
॥दश॥
</details>
